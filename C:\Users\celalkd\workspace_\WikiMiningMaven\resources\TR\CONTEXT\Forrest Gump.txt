Forrest Gump Filmin DVD Kapağı Yönetmen Robert Zemeckis Yapımcı Wendy Finerman Charles Newirth Steve Starkey Steve Tisch Senarist Winston Groom Eric Roth Oyuncular Tom Hanks Robin Wright Penn Gary Sinise Mykelti Williamson Sally Field Müzik Alan Silvestri Görüntü yönetmeni Don Burgess Kurgu Arthur Schmidt Stüdyo Paramount Pictures Dağıtıcı Paramount Pictures Yapım yılı 1994, ABD Çıkış tarih(ler)i 23 Haziran 1994 (Los Angeles - Gala) 6 Temmuz 1994 (ABD) 11 Kasım 1994 (Türkiye) Süre 151 dakika Dil İngilizce Bütçe 55 milyon dolar Hasılat 677.386.686 $ (dünya çapında) Forrest Gump, 1986 yılında Winston Groom tarafından aynı adla yayımlanan romandan esinlenerek çekilmiş, 1994 yapımı epik, romantik, komedi-drama dalında bir filmdir. Robert Zemeckis tarafından çekilmiş ve Tom Hanks, Robin Wright, Gary Sinise ve Sally Field başrol oyunculuklarını yapmıştır. Film, öğrenme güçlüğü yaşayan ancak atletik olarak inanılmaz yeteneklere sahip Forrest Gump'ın, doğum yılı olan 1944 ve 1982 yılları arasında gerçekleşmiş, bazen sadece gözlemlediği, bazen de başkalarına ilham verdiği 20. yüzyılın dönüm noktası olaylarını betimler. Film, esinlenilerek çekildiği Winston Groom'un romanından, Forrest'ın kişiliği ve ele alınan bazı olaylar yönünden farklıdır. Başta Georgia olmak üzere, Kuzey ve Güney Carolina'da, 1993 yıllının sonlarına doğru çekilmiştir. Filmin kahramanını eski arşiv görüntülerine dahil edebilmek ve bazı sahneleri çekebilmek için, gelişmiş görsel efektler kullanılmıştır. Ele alınan sahneleri daha iyi anlatabilmek için, dönemlerin ruhuna uygun kapsamlı bir müzik arşivi kullanılmıştır. Film müziğinin ticari baskısı, dünya genelinde 12 milyondan fazla satarak en fazla satan albümler sıralamasına girmiştir. Forrest Gump, Amerika Birleşik Devletleri'nde gösterime girdiği 6 Temmuz 1994 tarihinde ciddi ölçüde övgü aldı ve Paramount Yapım’ın o sene başında Viacom'a devrinden itibaren en yüksek başarıyı elde etti ve Kuzey Amerika'da gösterime girdiği yıl en yüksek hasılaya ulaşarak ciddi bir ticari başarıya ulaştı. Film gösterimde kaldığı süre boyunca dünya genelinde 677 milyon dolar hasıla üretti. Yine Akademi Ödüllerinde en iyi görüntü, Robert Zemeckis en iyi yönetmen, Tom Hanks en iyi aktör, en iyi uyarlanmış görüntü, en iyi film efektleri ve en iyi yönetmen dallarında ödül aldı. Film aynı zamanda Altın Küre Ödülü ve People’s Choice Award ve Genç Aktör Ödülleri gibi ödüller aldı veya bunlara aday gösterildi. Filmin gösterime girişiyle birlikte, oyuncular ve betimlediği politik semboller hakkında pek çok yorum yapıldı. 1996 yılında, filmde bahsedilen Bubba Gump Karides Şirketi kuruldu ve dünya genelinde çeşitli şubeler açtı. Ülke genelinde çekilen sahneler gerçek hayattaki kahramanların izlerini taşır. 2011 yılında Kongre Kütüphanesi, Forrest Gump’ın Birleşik Devletler Ulusal Film Kayıtlarında korunması gereken kültürel, tarihi ve estetik bir film olarak seçti. İçindekiler 1 Senaryo 2 Oyuncular 3 Prodüksiyon 4 Çekimler 5 Görsel Efektler 6 Eleştiriler 7 Gişe Hasılatı 8 Ev Medyası 9 Ödüller 10 Uyuşmazlık 11 Kuş Tüyü 12 Fon Müzikleri 13 Filmin Muhtemel Devamı 14 Kaynakça Senaryo[değiştir | kaynağı değiştir] Forrest otobüs durağında beklerken, kendisiyle aynı bankta oturan yabancılara hayat hikâyesini anlatmaya başlar. Hikâyesi, Forrest henüz bir çocukken kambur olan sırtını düzeltmek için taktığı ve diğer çocukların zorbalık yapmalarına neden olan bacak aparatlarını anlatmasıyla başlar. Annesi Alabama’da Greenbow bölgesindeki evlerini pansiyon olarak işletmektedir ve Forrest evlerininde bir müddet konaklayan Elvis Presley(Peter Dobson)’e hip-swinging dansını öğretir. Okul hayatının ilk gününde okul servisinde görür görmez aşık olduğu ve ileride de en iyi arkadaşı olacak olan Jenny’e rastlar. Kendisine zorbalık yapanlardan kurtulmaya çalıştığı bir gün, bacağındaki aparatlar kendiliğinden ayrılır ve orta seviyede ki zekasına rağmen yüksek hızda koşabildiğini görür; bu sayede Alabama Üniversitesi'nden burs kazanır. Üniversite yıllarında, George Wallace’nin Stand in the School House Door(zencilerin okula girmemesi için okul kapısında bekleyerek gerçekleştirdiği eylem)’e tanıklık eder, Amerikan futbolu oynamaya başlayıp ün kazanır ve bu sayede Başkan John F. Kennedy ile tokalaşma imkanı bulur. Forrest, üniversiteden mezun olduktan sonra, daha sonraları birlikte karides işine girmek üzere anlaştıkları Benjamin Buford Blue(Mykelti Williamson), yani “Bubba” ile arkadaş olacakları Birleşik Devletler Ordusuna katılır. Forrest ile Bubba birlikte o esnalarda savaşın hüküm sürdüğü Vietnam’a gönderilirler ve devriye gezdikleri bir gün pusuya düşürülürler. Forrest, müfreze komutanı teğmen Dan Taylor(Gary Sinise) ile birlikte dört kişiyi kurtarır; fakat Bubba ölür. Forrest ise bu esnada kalçasından vurulur ve üstün cesaretinden ötürü Başkan Lyndan B. Johnson’dan şeref madalyası alır. Tedavisi esnasında Forrest, aldığı yaralardan ötürü bacağı diz kapağının altından kesilen teğmen Dan ile tekrar karşılaşır. Teğmen Dan, kendisini kurtararak sakat kalmasına neden olduğu ve kaderinin önüne geçtiğini, kendisinin de ataları gibi savaşta ölmesi gerektiğini düşündüğü için, kendisini kurtaran Forrest’a kızgındır. Forrest, Washington’dayken National Mall’de savaş karşıtı bir gösteriye istemeden katılır ve orda Jenny ile karşılaşır. Birlikte tüm gece dolaşırlar fakat Jenny ertesi gün ağzı bozuk erkek arkadaşına geri döner. Forrest bir ara pinpon oynamadaki yeteneğini keşfeder ve Birleşik Devletler Ordu Takımında oynamaya başlar, hatta Çin takımına karşı oynanan bir dostluk maçında görev alır. Ardından Beyaz Saraya tekrar çıkar ve Başkan Richard Nixon ile tekrardan bir araya gelir, Başkan Gump’a Watergate Oteli’nde bir oda ayarlar, Gump burda Watergate Skandalının ortaya çıkmasına istem dışı olarak yardımcı olur. Elde ettiği sayısız başarıdan ötürü John Lennon ile birlikte The Dick Cavett Show’a katılır ve burda Lennon’un “Imagine” şarkısına esin kaynağı olur. Forrest hayattan umudunu kesmiş, içki müptelası haline gelen teğmen Dan ile tekrar karşılaşır. Dan, Forrest’ın karides işine girme planlarını küçümser ve bu işe girerse kendisinin ilk elemanı olacağına dair alaycı bir şekilde söz verir. Bu esnada Jenny kendi hayatını mahvedecek bir çizgide ilerlemektedir; sayısız erkekle zaman geçiren bir eroin bağımlısı haline gelmiştir hatta bir seferinde intihar etmeyi düşünür. Forrest ordudan ayrıldıktan sonra pinpon reklamından kazandığı parayla Bubba’ya askerdeyken verdiği sözü tutarak bir karides teknesi alır ve adını Jenny koyar. Komutan Dan de sözünü tutarak Forrest’ın yanına gelir ve ilk çalışanı olur. Başlarda karides işinde şansları pek yaver gitmez; fakat Carmen kasırgasının diğer teknelere zarar verip rekabeti ortadan kadırmasıyla birlikte Bubba Gump Karides Şirketi büyük bir başarı elde eder. Kasırga esnasında Tanrıyla barışan komutan Dan, sonunda Forrest’a hayatını kurtardığı için teşekkür eder. Daha sonra Forrest hastalanan annesi için eve geri döner ve bir süre sonra annesi vefat eder. Forrest şirketi Dan’in yönetimine bırakır ve o da daha sonraları tüm servetini kendilerini milyoner edecek bir meyve şirketine (Apple Company)’e yatırır. Forrest, Bubba’nın annesine, bayılmasına ve düşük ücretle çalıştığı işi bırakmasına neden olacak hatırı sayılır bir miktar içeren çek verir. Jenny, Forrest’ın yanına geri döner ve bir müddet onunla kalır. Forrest Jenny’e evlenme teklif eder fakat Jenny reddeder. Birlikte geçirdikleri gecenin ardından Jenny ertesi gün sessizce evden ayrılır. Forrest bir miktar koşmaya karar verir fakat koşusu batı sahilinden doğu sahiline uzanan bir maratona dönüşür. Koşu esnasında Forrest’ın pek çok takipçisi olur ve iflas etmiş pek çok girişimciye de esin kaynağı olur. Bir gün koşmayı aniden bırakır ve evine döner. Jenny’den kendisini ziyaret etmesini isteyen ve hayatını bankta anlatmasına neden olan bir mektup alır. Buluştuktan kısa süre sonra, kendisi gibi Forrest adında bir oğlu(Haley Joel Osment) olduğunu öğrenir ve Jenny kendisine bilinmeyen bir virüsün bulaştığını söyler. Bu sefer evlenme teklifini Jenny yapar, Forrest kabul eder; Alabama’ya küçük Forrest ile dönerler ve evlenirler. Düğün törenine protez bacak kullanmaya başlayan teğmen Dan de nişanlısı ile birlikte katılır. Jenny kısa bir süre sonra ölür. Forrest, okulun ilk gününde küçük Forrest’ı okul servisine bindirmek için, kendisinin de okula ilk başladığında annesinin oturduğu ağaç kütüğünün üzerine oturarak bekler, bu esnada kitap ayracı olarak kullandığı kuş tüyünün rüzgarda uçuşmasını izler. Oyuncular[değiştir | kaynağı değiştir] Forrest Gump rolünde Tom Hanks : Çocukluğunda ortalama 75 IQ’nun altında olduğu düşünülmesine rağmen, kendini sevdiren bir karakterinin olması, sevdiklerine ve görevine olan bağlılığı, hayatını değiştiren pek çok olayı beraberinde getiren karakter özellikleri… Hayatın akışında tarihte yer edinmiş pek çok figür ve olayla karşılaşır. Başlarda John Travolta başrol oyuncusu olarak seçilir ve kendisi de bu role seçilmesinin bir hata olduğunu belirtir. Bill Murray’ de bu rol için değerlendirilmiştir. Ancak Tom Hanks senaryoyu bir buçuk saat okuduktan sonra rolü kabul eder. Tom Hanks filmdeki tarihsel olayların çarpıtılmaması şartıyla rolü kabul eder. Jenny Curran rolünde Robin Wright: Forrest’ın ilk görüşte aşık olduğu ve ömür boyu sevmekten vazgeçmediği çocukluk arkadaşı. Çocukken tacize maruz kalan Jenny, Forrest’ınkinden tamamen farklı, hayatını mahvedecek bir hayat çizgisini tercih eder ve 60’lı ve 70’li yılların hippie akımına kapılarak uyuşturucu kullanır. Yetişkinlik döneminde, farklı zamanlarda Forrest’ın hayatına girip çıkar. Jenny, Georgia Savannah’ta garson olarak çalışmaya başlar ve küçük bir apartman dairesinde oğlu Forrest ile yaşar. Sonunda Forrest ile evlenirler ve kısa süre sonra belirlenemeyen bir hastalıktan ölür. (1982 yılında bu hastalık CDC-Centre of Disease Control tarafından AIDS olarak adlandırıldı.) Teğmen Dan Taylor rolünde Gary Sinise: Amerika’nın yer aldığı her bir savaşta atalarından biri ölen ve kendinin de sonunun aynı olacağına inanan, Forrest ve Bubba’nın Vietnam Savaşındaki komutanı. Düşürüldükleri bir pusuda bacaklarını kaybeden ve kendisini kurtararak sakat bıraktığı ve derin bir depresyona ittiği için Forrest’a kızgındır. Bubba Gump Karides Şirketinde Forrest’ın ilk ortağı olarak emirlerin çoğunu o verir ve yaşama sevincini yeniden kazanır. Forrest’ı affeder ve hayatını kurtardığı için ona teşekkür eder. Benjamin Bufor Blue “Bubba” rolünde Mykelti Williamsons: Bubba, Forest’ın orduya katılmasıyla tanıştığı arkadaşıdır. Bubba başlangıçta Bubba Gump Karides Şirketinin asıl ortağı olacaktır ancak onun Vietnam’da ölmesiyle yerini teğmen Dan alır. Forrest Bubba’nın şirketteki payını Bubba’nın annesine teslim eder. Filmde dudaklarını aşağı sarkıtabilmek için özel bir aparat takmıştır. Gump’ın annesi rolünde Sally Field: Kocasının kendilerini terk etmesinin ardından kendini Forrest’a adayan annesi. Filmde kendisini koşulsuz bir şekilde oğluna adar ve dialoglarının çoğu birer slogan niteliğindedir. Prodüksiyon[değiştir | kaynağı değiştir] Film, Winston Groom’un 1986 yılında piyasaya sürülen romanına dayanmaktadır. Gerek filmde gerekse romanda ana karakter Forrest Gump’tır. Ancak film genel olarak kitabın ilk on bir bölümünü içerir ve Bubba Gump Karides Şirketinin kurulması, filmin sonundaki Forrest’ın oğluyla buluşması sahnelerini atlar. Romandaki bazı bölümlerin atlanmasına rağmen, bacak destek aparatlarını kullanması ve Birleşik Devletleri boydan boya koşarak geçmesi gibi bazı sahneler eklenmiştir. Filmde ayrıca Gump’ın ana karakter ve kişiliği de değiştirilmiştir. Robert Zemeckis yönetmen olarak seçilmeden önce iki yönetmene daha teklifte bulunulmuştur. Terry Gilliam teklifi direkt reddetmiştir. Barry Sonnenfeld başlarda teklifle ilgilenmiş ancak sonradan Addams Family Values filmini çekmek üzere ayrılmıştır. Çekimler[değiştir | kaynağı değiştir] Çekimler 1993 yılı Ağustos ayından, aynı yılın Aralık ayına kadar devam etmiştir. Her ne kadar film setinin çoğu Alabama’da kurulsa da, film çekimleri genelde Beaufort, Güney Carolina ile Virginia ve Kuzey Carolina’nın kıyı kesimlerinde, filmin koşu sahneleri ise Blue Ridge Parkway’de çekilmiştir. Filmdeki Greenbow kasabasının çarşı merkez çekimleri ise Güney Carolina’nın Varville bölgesinde gerçekleştirilmiştir. Forrest’ın çatışma anında koşarken ki görüntüleri ise Güney Carolina’daki Fripp Adasında çekilmiştir. Yine filmin bazı bölümleri Biltmore Estate, Ashaville’de, New York’ta ve New York yakınlarındaki Blue Ridge Parkway’de çekildi. Gump’ın film seti olarak kullanılan iki katlı beyaz evi “Gump House” ise, Güney Carolina’daki Combahee Nehri yakınlarında inşa edilirken, yine yakınlardaki bir alanda ise Curran’ın evi ve Vietnam ile ilgili sahneler çekildi. Savaş sahnelerinde, ortamı Vietnam’a daha çok benzetebilmek amacıyla yirmiden fazla palmiye ağacı kullanıldı. Forrest Gump hayat hikâyesini, Georgia Savannah’taki Chippewa Square’de, bir otobüs durağındaki banka oturarak anlatmaya başladı. Üniversite sahneleri ise Los Angeles’taki Güney Carolina Üniversitesinde çekilmiştir. Görsel Efektler[değiştir | kaynağı değiştir] Ken Ralston ve ekibi Indistrual Light&Magic şirketi, filmin görsel efektlerinden sorumluydu. Bazı sahnelerde CGI tekniğini kullanılarak, Gump’ın o anda hayatta olmayan kimselerle bir araya gelip, el sıkışması sağlandı. Tarihsel figürlerin seslerini kaydedebilmek için, seslendirme sanatçıları istihdam edilmiş ve yeni diyaloglardaki ağız ve yüz mimiklerini oluşturabilmek için özel efektler kullanılmıştır. Eski televizyon görüntülerinin içine Tom Hanks’i yerleştirebilmek için, chrome key, image warping, morphing ve rotoscoping teknikleri kullanılmıştır. Yine sahnelerden birinde, Gump, Bubba’yı arka planda napalm bombaları patlarken taşımaktadır. Bu sahnenin çekiminde önce dublörler kullanılmış, daha sonra Hanks ve Williamson’ın sahnesi çekilmiştir. Hanks’in Williamson’ı taşıyabilmesi için tel üzerinde kayan bir çengelli halat kullanılmıştır. Önce taşıma sahnesi çekilmiş, daha sonra ise patlama sahneleri çekilerek, patlama esnasında koşuyormuş gibi gösterilmiştir. Rol gereği Gary Sinise’nin kesilen bacaklarının görünmemesi için, bacakları mavi bir bezle sarılmış ve sonra Gary Sinise’nin göründüğü her sahnede bacak kısımları CGI tekniğiyle boyanmıştır. Washington DC.’deki Lincoln Anıtı ve Reflecting Pool’da düzenlenen bir barış gösterisinde, Jenny ve Forrest’ın buluşma görüntülerinde ise, kalabalık oluşturabilmek için görsel efektler kullanılmıştır. İki günden fazla süren çekimlerde, 1500’ün üzerinde ekstragörüntü kullanılmış ve her çekimin ardından insanların yerleri değiştirilerek farklı kamera açıları ile tekrar çekim yapılmıştır. Bilgisayarların da yardımıyla bu görüntüler çoğaltıldı ve yüzbinlerce kişiden oluşan bir kalabalık oluşturuldu. Eleştiriler[değiştir | kaynağı değiştir] Film hakkında genelde pozitif görüş bildirilmiştir. Rotter Tomatoes, 63 kişiden %71’inin film hakkında pozitif geri bildirimde bulunduğunu belirtmiştir.Yine normalleştirilmiş oylama sistemi kullanan Metacritic ise 19 izleyiciden %82’sinin pozitif oy kulladığını söylemiştir. Chicago Sun-Times’dan Roger Ebert, “Filmden önce Forrest Gump gibisiyle hiç karşılaşmadım ve hatta Forrest Gump gibi bir film hiç izlemedim. Aslında filmi açıklamaya çalışmak, onu olduğundan daha bilindik türden gösterebilir; ancak yine de bir şeyler söylemek gerekirse, bence film komedi türünde. Drama da olabilir, sadece bir hayal de. Eric Roth tarafından yazılan senaryo, modern kurgunun karmaşasını barındırıyor. Komedi ve hüzün arasında nefes kesici bir denge; insanı kahkaya boğacak ya da acı gerçeklerle yüzleştirecek bir senaryo…Ne fantastik bir film.” Gişe Hasılatı[değiştir | kaynağı değiştir] 55 miyon dolarlık bir bütçe ile üretilen film, ülke içinde 1,595 salonda gösterime girdiği ilk hafta, 24,450,602 dolarlık bir hasıla üretti. Senaryo yazarı ve danışman Jeffry Hilton, filmin ilk kopyasını izledikten sonra, filmin tanıtım ve pazarlama bütçesinin iki katına çıkarılmasını önerdi. Bu tavsiye üzerine bütçe hemen iki kat artırıldı. Film ilk hafta sonu hasılatında yer edinerek, dört haftadır gösterimde bulunan The Lion King filmini az farkla geçti. Gösterime girdiği ilk 10 haftada zirvedeki yerini bırakmadı. Film 42 hafta gösterimde kaldı ve Birleşik Devletler ile Kanada’ da 329,7 milyon dolarlık hasılat üreterek zamanının en çok hasıla üreten dördüncü filmi oldu. 250 milyon dolarlık sınır 66 günde geçti ve 100, 200 ve 300 milyon dolar sınırını en kısa zamanda geçen film oldu. Film Amerika Birleşik Devletleri ve Kanada’da toplam 329,694,499 dolar, dünya genelinde ise 347,693,217 milyon dolar ile genel toplamda 677,387,716 dolar gelir elde etti. Film bu kadar büyük hasıla üretmesine karşın, Paramount Yapım, dağıtımcılara ve gösterim salonlarına ödenen yüksek paylardan dolayı 62 milyon dolarlık hasıla kaybına uğradı ve bu durum yöneticilere anlaşma yaparken daha dikkatli olunması gerektiğini bir kez daha hatırlatmış oldu. Ancak bu durum masrafları kabartmak suretiyle şirketlerin daha az kar payı dağıtmasını sağlamak amacı güden Hollywood muhasebesinden kaynaklandığı da söylenebilir. Ev Medyası[değiştir | kaynağı değiştir] Forrest Gump ilk olarak 27 Nisan 1995’te VHS kaset, 28 Nisan 1995’te de iki lazerdiskten oluşan ve “Forrest’ın Gözünden” isimli özel versiyonunu da içeren bir set ve 28 Ağustos 2001’de de iki diskten oluşan DVD seti şeklinde piyasaya sürüldü. Özel versiyon, yönetmen ve yapımcının yorumları, kısa metraj film ve deneme çekimlerini içeriyordu. 2009 yılı Kasım ayında da Blue-Ray versiyonu piyasaya sürüldü. Ödüller[değiştir | kaynağı değiştir] Film; En İyi Görüntü, Aktör, Yönetmen, Görsel Efekt, Uyarlanmış Senaryo ve En İyi Düzenleme dallarında 67. Akademi Ödülleri’ni kazanmıştır. Yine yedi dalda Altın Küre Ödüllerine aday gösterilen film; En İyi Aktör, Yönetmen ve Görüntü dallarında bu ödüllerden üçünü aldı. Film aynı zamanda altı dalda Saturn Ödülleri’ne aday gösterilmiş ve En İyi Fantezi ile En İyi Yardımcı Aktör dallarında ödül almıştır. Aldığı çeşitli ödül ve adaylıkların yanı sıra Amerikan Film Enstitüsünün bazı derecelendirme listelerine de girmeyi başarmıştır. 100 Yıl…100 Alkış listesinde 37’nci, 100 Yıl…100 Film listesinde 71’inci, 100 Yıl…100 Film listesinin 10’uncu yıl yıldönümü özel lisel listesinde 76’ncı oldu. Yanı sıra, “Annem her zaman, hayat her zaman bir kutu çikolata gibidir Forrest; şansına ne çıkacağını asla bilemezsin, derdi.” repliği de; 100 Yıl…100 Replik listesinde 40’ıncı olmuştur. Film aynı zamanda, tüm zamanların En İyi 500 Filmi listesinde 240’ıncı sırada yer almıştır. Uyuşmazlık[değiştir | kaynağı değiştir] Yazar Winston Groom’a, film senaryosu romanına dayandığından telif hakları için 350,000 dolar ve filmden elde edilen net kardan yüzde üç pay ödenecekti. Fakat film yapımcıları ve Paramount Yapım, Hollywood muhasebe tekniklerini kullanarak masrafları fazla gösterip gişe rekoru kıran film için zarar gösterdiklerinden, Winston Groom’a kardan ödenmesi gereken payı ödemediler. Tom Hanks ve yönetmen Zemeckis ise sabit ücretle anlaşmak yerine brüt hasılat üzerinden anlaştıklarından, her biri yaklaşık 40 milyon dolar aldılar. Yanı sıra, Oscar Ödülleri'ndeki altı konuşmanın hiçbirinde yazar Groom’un adı yer almadı. Ancak yazarla olan uyuşmazlık sonradan çözüldü. Kuş Tüyü[değiştir | kaynağı değiştir] “Bu filmin, ‘içindeki çocuğu’ anlatan filmlerden biri olduğunu söylemek istemiyorum. Fakat hepimizin gözüne çarpan ilk şey, Forrest Gump’ın çocuksu masumiyeti. Gülersin ve ağlarsın, bu filmde diğer filmlerin yapmak istediği şeyi yapıyor: Kendini filmin içinde hisset." Yapımcı Wendy Finerman Filmin başında ve sonunda yer alan kuş tüyü için pek çok açıklama getirildi. Hanks bu kuş tüyünü şu şekilde açıkladı: ”Kaderimiz, hayatta karşılaştığımız şans elementlerini nasıl değerlendirdiğimizdir ve tüyün hayatımıza girerek somutlaşmasıdır. Sizin ayağınıza da düşebilir, başka yerlere de konabilir. Bu bazı İlahi şeylerin oldukça büyük bir göstergesi.” Sally Field ise kuş tüyü ile kaderi karşılaştırarak; ”Havada uçuşuyor ve burada ya da orada yere konuyor. Bu önceden planlanan bir şey mi yoksa sadece şans mı?”. Görsel efekt yönetmeni Ken Ralston ise kuş tüyünü soyut resim ile bağdaştırarak; “Pek çok insan için pek çok anlam barındırıyor.” Kuş tüyünün arasına konduğu ve Forrest’ın en çok sevdiği, annesinin ona okuduğu ve filmi Forrest’ın 1940’lı yıllardaki çocukluğuna bağlayan kitabın adı ise “Curious George”tur. Tüyün arasına konduğu sayfada ise gergin bir ip üzerinde yürüyen maymun yer alıyor. Bunu bilinçli bir şekilde yapıp yapmadıkları bilinmiyor fakat oldukça sembolik olduğu bir gerçek. Kuş tüyü aynı zamanda daha bir çocukken babası tarafından taciz edilen ve bu durum kendisinde takıntı haline dönüşen Jenny’nin bir kuşa dönüşüp uçma dileğini de sembolize ediyor. Jenny filmde Forrest’a; “Köprüden atlarsam, uçabilir miyim?” diye soruyor ve sürekli uzaklara seyehat ediyor. Fon Müzikleri[değiştir | kaynağı değiştir] 32 parçadan oluşan fon müziği albümü 6 Temmuz 1994’te piyasaya sürüldü. Alan Silvestri’nin filmin ana fon müziği haricinde olanlar; Elvis Presley, Fleetwood Mac, Creedence Clearwater Revival, Aretha Franklin, Lynyrd Skynyrd, Three Dog Night, The Byrds, The Doors, Jimi Hendrix, The Mamas&the Papas, Aileen Quinn, The Doobie Brothers, Simon & Garfunkel, Bob Seger, Buffalo Springfield, ve Michael McDonald’a ait parçalar daha önce kendi albümlerinde piyasaya sürülmüştü. Iki adet disten oluşan albüm 1950 ve 1960’lı yıllara ait ve Amerikalı sanatçılar tarafından söylenen parçalarından oluşuyor. Yönetmen Robert Zemeckis, filmde kullanılan tüm temaların Amerikan tarzında olmasını istemişti. Fon müziği albümü piyasaya sürüldükten sonra Billboard Album Chart’ta en çok satılanlar listesinde ikinci sıraya yükselmişti. Yine 12 milyondan fazla kopya satarak Amerika’da en çok satılan albümler listesinde yer almıştı. Filmin ana fon müziği Alan Silvestri tarafından bestelendi ve 2 Ağustos 1994’te piyasaya sürüldü. Filmin Muhtemel Devamı[değiştir | kaynağı değiştir] Filmin devamı olması düşünülen senaryo 2001 yılında Eric Roth tarafından yazıldı. Senaryo, orijinal romanın devamı niteliğinde olan ve 1995 yılında Winston Groom tarafından yazılan “Gump and Co.” romanına dayanıyordu. Roth’un senaryosu, Forrest’ın bir bankta oturup oğlunun okuldan dönmesini beklemesiyle başlıyordu. Fakat 11 Eylül 2001 saldırısından sonra, Roth, Zemeckis ve Hanks filmin pek de yerinde olmayacağını düşündüler. 2007 yılı Mart ayında ise Paramount yapım senaryoyla tekrar ilgilenmeye başladı. Devam niteliğindeki romanın ilk sayfasında Forrest Gump okuyuculara “Asla birilerinin sizin hayat hikayenizi filme çevirmesine izin vermeyin, doğru veya yanlış anlamaları önemli değil.” der. Kitabın ilk bölümü, filmde anlatılan gerçekleşmiş olayların, Forrest’ın öyküsüyle örtüştüğünü ve Forrest’ın sinema filmi sayesinde medyanın bayağı ilgisini çektiğini belirtir. Devam romanında Gump, Tom Hanks ile karşılaşır, romanın sonunda film gösterime çıkar ve Gump, The David Letterman Show ile Akademi Ödülleri'ne katılır. Kaynakça[değiştir | kaynağı değiştir] Wikimedia Commons'ta Forrest Gump ile ilgili medyaları bulabilirsiniz. Vikisöz'de Forrest Gump ile ilgili sözleri bulabilirsiniz. IMDb'de Forrest Gump TCM Movie Database'de Forrest Gump AllMovie'de Forrest Gump Box Office Mojo'da Forrest Gump Rotten Tomatoes'da Forrest Gump G T D Robert Zemeckis'in yönettiği filmler 1970'ler I Wanna Hold Your Hand (1978) 1980'ler Used Cars (1980) · Romancing the Stone (1984) · Back to the Future (1985) · Who Framed Roger Rabbit (1988) · Back to the Future Part II (1989) 1990'lar Back to the Future Part III (1990) · Death Becomes Her (1992) · Forrest Gump (1994) · Contact (1997) 2000'ler What Lies Beneath (2000) · Cast Away (2000) · The Polar Express (2004) · Beowulf (2007) · A Christmas Carol (2009) 2010'lar Flight (2012) · The Walk (2009) · Allied (2016) G T D En İyi Sinema Filmi Altın Küre Ödülü - Drama A Place in the Sun (1951) · Harikalar Sirki (1952) · Rıhtımlar Üzerinde (1954) · Cennet Yolu (1955) · 80 Günde Devri Alem (1956) · Kwai Köprüsü (1957) · The Defiant Ones (1958) · Ben-Hur (1959) · Spartacus (1960) · The Guns of Navarone (1961) · Arabistanlı Lawrence (1962) · The Cardinal (1963) · Becket (1964) · Doktor Jivago (1965) · Her Devrin Adamı (1966) · In the Heat of the Night (1967) · The Lion in Winter (1968) · Anne of the Thousand Days – Hal B. Wallis (1969) · Love Story (1970) · Kanunun Kuvveti (1971) · The Godfather (1972) · The Exorcist (1973) · Çin Mahallesi (1974) · Guguk Kuşu (1975) · Rocky (1976) · The Turning Point (1977) · Geceyarısı Ekspresi (1978) · Kramer vs. Kramer (1979) · Ordinary People (1980) · Altın Göl (1981) · E.T. the Extra-Terrestrial (1982) · Sevgi Sözcükleri (1983) · Amadeus (1984) · Benim Afrikam (1985) · Müfreze (1986) · Son İmparator (1987) · Yağmur Adam (1988) · Doğum Günü Dört Temmuz (1989) · Kurtlarla Dans (1990) · Bugsy (1991) · Kadın Kokusu (1992) · Schindler'in Listesi (1993) · Forrest Gump (1994) · Aşk ve Yaşam (1995) · İngiliz Hasta (1996) · Titanic (1997) · Er Ryan'ı Kurtarmak (1998) · Amerikan Güzeli (1999) · Gladiator (2000) · Akıl Oyunları (2001) · Saatler (2002) · Yüzüklerin Efendisi: Kralın Dönüşü (2003) · Göklerin Hakimi (2004) · Brokeback Dağı (2005) · Babil (2006) · Kefaret (2007) · Milyoner (2008) · Avatar (2009) · Sosyal Ağ (2010) · Senden Bana Kalan (2011) · Operasyon: Argo (2012) · 12 Yıllık Esaret (2013) G T D En İyi Fantastik Film Saturn Ödülü The Golden Voyage of Sinbad (1973) Doc Savage: The Man of Bronze (1974/75) Les gaspards (1976) Oh, God! (1977) Heaven Can Wait (1978) The Muppet Movie (1979) Somewhere in Time (1980) Kutsal Hazine Avcıları (1981) The Dark Crystal (1982) Something Wicked This Way Comes (1983) Hayalet Avcıları (1984) Ladyhawke (1985) The Boy Who Could Fly (1986) Prenses Gelin (1987) Masum Sanık Roger Rabbit (1988) Hayalet (1989/90) Makas Eller (1991) Aladdin (1992) Noel Gecesi Kabusu (1993) Forrest Gump (1994) Bebe (1995) Ejder Yürek (1996) Ajanlar Kralı (1997) Truman Show (1998) John Malkovich Olmak (1999) Frekans (2000) Yüzüklerin Efendisi: Yüzük Kardeşliği (2001) Yüzüklerin Efendisi: İki Kule (2002) Yüzüklerin Efendisi: Kralın Dönüşü (2003) Örümcek Adam 2 (2004) Batman Başlıyor (2005) Superman Dönüyor (2006) Manhattan'da Sihir (2007) Benjamin Button'ın Tuhaf Hikayesi (2008) Watchmen (2009) Alis Harikalar Diyarında (2010) Harry Potter ve Ölüm Yadigârları: Bölüm 2 (2011) Pi'nin Yaşamı (2012) Aşk (2013) Hobbit: Beş Ordunun Savaşı (2014) G T D En İyi Film National Board of Review Ödülü sahipleri I Am a Fugitive from a Chain Gang (1932) Topaze (1933) İki Gömül Bir Olunca (1934) Muhbir (1935) Mr. Deeds Goes to Town (1936) Night Must Fall (1937) The Citadel (1938) Nazi Casusunun İtirafı (1939) Gazap Üzümleri (1940) Yurttaş Kane (1941) In Which We Serve (1942) The Ox-Bow Incident (1943) None But the Lonely Heart (1944) The True Glory (1945) V. Henry (1946) Mösyö Verdoux (1947) Paisà (1948) Bisiklet Hırsızları (1949) Sunset Bulvarı (1950) İnsanlık Suçu (1951) Kadın Satılmaz (1952) Jül Sezar (1953) Rıhtımlar Üzerinde (1954) Marty (1955) 80 Günde Devri Alem (1956) Kwai Köprüsü (1957) İhtiyar Adam ve Deniz (1958) İnsanlık Uğruna (1959) Sons and Lovers (1960) Question 7 (1961) En Uzun Gün (1962) Tom Jones (1963) Becket (1964) The Eleanor Roosevelt Story (1965) Her Devrin Adamı (1966) Bir Aşk Yetmez (1967) The Shoes of the Fisherman (1968) Son Gerçek (1969) General Patton (1970) Kanlı Saltanat (1971) Kabare (1972) Belalılar (1973) Konuşma (1974) Barry Lyndon (1975) Nashville (1975) Başkanın Bütün Adamları (1976) The Turning Point (1977) Cennet Günleri (1978) Manhattan (1979) Sıradan İnsanlar (1980) Ateş Arabaları (1981) Kızıllar (1981) Gandhi (1982) Betrayal (1983) Sevgi Sözcükleri (1983) A Passage to India (1984) Mor Yıllar (1985) Manzaralı Oda (1986) Güneş İmparatorluğu (1987) Mississippi Yanıyor (1988) Bayan Daisy'nin Şoförü (1989) Kurtlarla Dans (1990) Kuzuların Sessizliği (1990) Howards End (1992) Schindler'in Listesi (1993) Forrest Gump (1994) Ucuz Roman (1994) Aşk ve Yaşam (1995) Shine (1996) Los Angeles Sırları (1997) Gods and Monsters (1998) Amerikan Güzeli (1999) Düşlerin Efendisi (2000) Kırmızı Değirmen (2001) Saatler (2002) Gizemli Nehir (2003) Düşler Ülkesi (2004) İyi Geceler ve İyi Şanslar (2005) Iwo Jima'dan Mektuplar (2006) İhtiyarlara Yer Yok (2007) Milyoner (2008) Aklı Havada (2009) Sosyal Ağ (2010) Hugo (2011) Zero Dark Thirty (2012) Aşk (2013) En Şiddetli Sene (2014) Mad Max: Fury Road (2015)