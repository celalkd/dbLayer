Başlığın diğer anlamları için Eşkıya sayfasına bakınız. Eşkıya Film afişi Yönetmen Yavuz Turgul Yapımcı Mine Vargı Senarist Yavuz Turgul Müzik Erkan Oğur Aşkın Arsunan Görüntü yönetmeni Uğur İçbak Kurgu Onur Tan Hakan Akol Stüdyo Filma-Cass Dağıtıcı Warner Bros. Cinsi Sinema filmi Türü Dram Renk Renkli Yapım yılı 1996, Türkiye Çıkış tarih(ler)i 29 Kasım 1996 (Türkiye) Süre 121 dk. Ülke  Türkiye Dil Türkçe Hasılat 7.785.793,22 [1] Eşkıya, başrollerini Şener Şen ve Uğur Yücel'in paylaştığı 1996 yapımı sinema filmi. Yavuz Turgul'un yönettiği ve senaryosunu yazdığı Eşkıya, 1996-1997 sezonunda 2 milyon 568 bin 339 kişi tarafından izlendi.[2] Gişe istatistiklerinin tutulmaya başlandığı 1989'dan sonraki dönemde, gösterime girdiği 1996'dan 2001 yılına kadar Türk sinemasının en yüksek gişe hasılatı elde eden filmi oldu.[3][4] Türk sinemasının modern zamanlarındaki ilk büyük gişe patlamasını gerçekleştiren Eşkıya'nın bu başarısı, 1980'li yıllardan itibaren üretim ve seyirci sayısı bakımından büyük bir çöküş yaşayan Türk sinemasının kaderini değiştiren bir dönüm noktası sayılmaktadır.[5] Şener Şen, film hakkında şu yorumu yaptı: “ Bu filmde insanımızı, kendi öz kişiliğimizi beyazperdeye aktarmaya çalıştık. Bizi anlatarak evrenselliğe ulaşım yolunu bulacağımızı sanıyoruz.[6] ” İçindekiler 1 Konusu 2 Notlar 3 Oyuncular 4 Film müziği 5 Ödüller 6 Kaynakça 7 Dış bağlantılar Konusu[değiştir | kaynağı değiştir] 35 yıl önce Cudi dağlarında bir grup eşkıya jandarma tarafından yakalanır. 35 yıl içinde eşkıyaların hepsi ya hastalıktan ya da hesaplaşmalardan ötürü can vermiştir. Biri dışında; Baran (Şener Şen). Baran'ın uzun mahkûmiyetinin ardından Viranşehir Cezaevi'nden çıkmasıyla başlayan film doğduğu toprakların artık baraj suları altında olduğunu öğrenmesiyle devam eder. Köyde karşılaştığı Ceren Ana (Zübeyde Erden) ona, 35 yıllık yokluğunda yaşananları anlatır. Geçmişindekilerin peşine düşmeye niyetli olan Baran Ceren Ana'nın tavsiyelerine rağmen yola düşer. Kendisini jandarmaya ihbar ederek yakalanmasına neden olan Mustafa'dan (Kemal İnci) yıllardır bilmediği bir gerçeği öğrenir. Hapse düşmesine en yakın arkadaşı Berfo'nun (Kamran Usluer) ihaneti neden olmuştur. Berfo Eşkıya'nın altınlarına el koyarak Eşkıya’nın çocukluk aşkı Keje'yi de (Sermin Hürmeriç) babasından satın alıp İstanbul'a kaçmıştır. Vicdan azabı çeken Mustafa kendini Baran'ın infazına hazırlamıştır, ama Eşkıya çoktan Keje'nin peşine düşmüştür. Trenle İstanbul'a doğru yola çıkan Eşkıya yolda, Beyoğlu'nun arka sokaklarında büyümüş, pavyon, kumarhane, uyuşturucu muhabbetinin içinde yaşayan genç bir adamla, Cumali'yle (Uğur Yücel) karşılaşır. Cumali, babasının kendisini aldatan üvey annesini öldürüp hapse girmesiyle yanına yerleştirildiği halasının evindeki cinsel tacizle geçen çocukluğunun acısını sert adamlığa soyunarak kapatmaya çalışan bir kaybedendir. Yılmaz Güney hayranı olan babasının esinlenmesiyle İnce Cumali filminden adını alan ve bir uyuşturucu kuryesi olan Cumali, Haydarpaşa Garı'nda kendisini bekleyen sivil polisleri farkedince “emanetle” yakalanmamak için Eşkıya'nın çantasıyla kendisininkini değiştirir ve ondan çantasını patronu Demircan'ın (Melih Çardak), Tarlabaşı'ndaki oto tamirhanesine getirmesini ister. Polislerin aramasından kurtulan Cumaliyi bu sefer Demircan'ın sorgusu beklemektedir. Polisin elinden kurtulan Cumalinin muhbir olduğundan kuşkulanan Demircan onu konuşturmaya çalışır. Bu arada elinde çantayla tamirhanenin kapısında beliren Eşkıya Cumaliyi kurtarır. Ne İstanbul'u ne de Keje'nin adresini bilen Eşkıya'nın çaresiz halini gören Cumali ona Tarlabaşı’nda kendi yaşadığı otelde bir oda bulur. Birbirlerinin hikâyelerini öğrenmeye başlayan, ömrünün yarısından fazlasını hapishanede geçirmiş Eşkıya ile ailesiz büyümüş Cumali arasında yavaş yavaş bir baba-oğul ilişkisi başlarken, Cumali Keje'yi ararken Eşkıya'ya yardım etmeye karar verir. Hapishanede, sevgilisi Emel'in (Yeşim Salkım) abisi olarak tanıttığı Sedat'ı (Özkan Uğur) ziyaret eden Cumali onun hapishaneden kurtulabilmesi için ihtiyacı olan rüşveti bulmaya karar verir. Sedat için gereken parayı bulmak isteyen ve mesleğinde “kariyer” yapmak isteyen Cumali mahalledeki ekibiyle birlikte Demircan'dan daha zorlu işler isteyerek torbacılığa başlar. Bu arada İstanbul'a dolaşmakta olan Eşkıya şehrin büyüklüğüne kapılır. Aynı gece otelin diğer devamlı konuklarından sinema emektarı Artist Kemal (Kayhan Yıldızoğlu) ve Beyaz Rus göçmeni Andrey Mişkin (Necdet Mahfi Ayral) ile televizyon seyrederken Mahmut Şahoğlu'nu (Berfo) tanır. Eşkıya, ertesi gün Cumali'yle beraber artık ülkenin en zengin (ve şaibeli) işadamlarından biri olmuş olan Berfo'nun malikanesinin önüne gelir. Araç konvoyuyla malikanesinden çıkmakta olan Berfo bu esnada Baranı tanır, güçlü bağlantıları olan Berfo ikiliyi önce gözaltına aldırır ve bir süre sonra da serbest bıraktırır. Serbest kalmalarının ardından Eşkıya, Berfo’nun evine getirilir. Berfo, ihanetini ve 35 yıllık hikâyeyi anlattıktan sonra Eşkıya'dan 35 yıldır konuşmayan Keje'yi konuşturmasını ister. Karşısında Eşkıya'yı gören Keje de uzun sessizliğini bozar. Eşkıya onu alma sözü vererek Keje’nin yanından ayrılır. Cumali, Emel'in abisi olarak tanıttığı Sedat'la kaçtığını öğrendiği gün ayrıca kendisinden mal çaldığından şüphelenen Demircan tarafından da uyarılır. Emel ile Sedat'ı kaldıkları otel odasında basan Cumali, Eşkıya'nın telkinine rağmen öfkesine kurban olup ikisini de öldürür. Eşkıya ile kaçmaya başlayan Cumali sakladığı parasını almak için gittiği otelin önünde bir polis tarafından vurulur ama kaçmayı başarırlar. Ertesi gün evine sığınmak için geldiği halası tarafından reddedilir. Cumali'nin kendisinden mal çaldığını anlayan ve parasını isteyen Demircan onu ve arkadaşlarını tamirhanesinde rehin tutmaya başlar. Demircan'a olan borca kefil olan Eşkıya, Keje'ye karşılık olarak Cumali'yi kurtaracak olan parayı çek olarak Berfo'dan alır. Cumali, serbest kaldıktan sonra döndüğü mahallesinde aldığı çek karşılıksız çıkan Demircan'ın adamları tarafından vurulur. Ağır yaralı olarak sığındığı otelin terasında ölümü bekleyen Cumali, Eşkıya’nın yanında ölüme gider. Oğlu gibi gördüğü Cumali'nin ölümünden sonra sırasıyla önce Berfo'yu ardından Demircan'ı ve son olarak aynı otelde çalışan emektar hayat kadını Sevim Abla'nın (Güven Hokna) satıcısını öldüren Eşkıya, Beyoğlu’nun çatılarında gizlenmeye başlar. Nihayet bir evin çatısında polis tarafından kuşatılır. Polisle girdiği çatışma sırasında, Ceren Ana'nın onu koruması için verdiği muskanın kaybolmasını bir ölüm işareti olarak algılayan Eşkıya patlayan silah seslerinin havai fişek seslerine karıştığı ortamda çatıdan atlayarak yaşamına son verir. Notlar[değiştir | kaynağı değiştir] Film, 70. Akademi Ödülleri'nde Türkiye'nin yabancı dilde en iyi film dalında Oscar aday adayı olarak seçilmiş,[7] fakat aday adayları listesinde ilk beşe girememiştir. Filmde Eşkıya'nın (Şener Şen) köyünü gördükten sonra, İstanbul'a gitmeden önce uğradığı şehir merkezinde kendisini ihbar eden kişinin yanına gittiğinde, burada arka planda sıra gecesinde söylenen "Nice bu hasreti dildar ile giryan olayım, yanayım aşkınla büryan olayım" isimli uzun havayı Kazancı Bedih söylemiştir. 2001 yılına kadar Türk sinemasının en yüksek gişe hasılatı elde eden filmi olan Eşkıya, 2004 yılına kadar da Türkiye dışında en çok izlenen Türk filmi oldu.[8] 2015 Şubat ayı itibarı ile IMDB (Internet Movie Data Base)'de en iyi 250 film arasında bulunan ilk ve tek Türk filmi oldu. 128. sıraya kadar yükseldikten sonra düşüş yaşayıp 2015 Mayıs ayının sonunda listeden çıktı. Fakat, 7 Kasım 2016'da listeye yeniden girmiştir.[9] Filmin müziklerinden biri olan "Karanlığın İçinden" adlı şarkı, Uğur Yücel tarafından seslendirmiştir. Şarkının sözleri, Yavuz Turgul'un oğlu olan Kurtcebe Turgul'a, müzik ve düzenleme ise Aşkın Arsunan'a aittir. Oyuncular[değiştir | kaynağı değiştir] Oyuncu Rolü Şener Şen Baran (Eşkıya) Uğur Yücel Cumali Şermin Hürmeriç Keje Yeşim Salkım Emel Kamuran Usluer Berfo/Mahmut Şahoğlu Ülkü Duru Emel'in annesi Özkan Uğur Sedat Necdet Mahfi Ayral Andrey Mişkin Kayhan Yıldızoğlu Artist Kemal Güven Hokna Sevim Abla Kemal İnce Mustafa Melih Çardak Demircan Settar Tanrıöğen (Kız) Naci Celal Perk Deli Selim Ümit Çırak Cimbom Rıza Sönmez Avarel Romina Sekine Kezban Altuğ Fatma Kurtcebe Turgul Jilet Cemal Can Yılmaz Hakan Yurdan Edgü Cumali'nin halası Zübeyde Erden Ceren Ana Film müziği[değiştir | kaynağı değiştir] Erkan Oğur'un hazırladığı film müziği, 12 parçadan oluşan bir albümle piyasaya sürüldü. 1- Fırat Ağıtı Düzenleme, Vokal, Gitar – Erkan Oğur Klavye – Ozan Doğulu Söz, Müzik – İzzet Altınmeşe 2- Her Şeye Yabancı Olmak Klavye – Ozan Doğulu Müzik, Düzenleme, Kopuz, Bendir – Erkan Oğur 3- Urfa'dan Gazel / Urfa Türküsü / İhbarcı Söz, Müzik - Anonim Klavye - Ozan Doğulu Düzenleme – Erkan Oğur Vokaller- Kazancı Bedih - Abdullah Uyanık 4- Tünel Klavye – Ozan Doğulu Müzik, Düzenleme, Gitar – Erkan Oğur 5- Baran Yildızı Klavye – Ozan Doğulu Söz, Müzik, Düzenleme, Vokal, Gitar, Bendir, E-Bow – Erkan Oğur 6- Karanlığın İçinden Söz – Kurtcebe Turgul Müzik, Düzenleme - Aşkın Arsunan Vokal – Uğur Yücel 7- Haliç Klarnet – Mustafa Süder Klavye – Ozan Doğulu Müzik, Düzenleme, E-Bow, Gitar - Erkan Oğur 8- Seyreyle Güzel Düzenleme, Vokal, Kopuz, Bendir – Erkan Oğur Klavye – Ozan Doğulu Söz, Müzik – Anonim 9- Fırat Ağıtı - Aşk Düzenleme, Vokal, Gitar, E-Bow, Bendir, Cümbüş – Erkan Oğur Klavye – Ozan Doğulu Müzik – İzzet Altınmeşe 10- Cumali'nin Ölümü Klavye – Ozan Doğulu Müzik, Düzenleme, Gitar, E-Bow – Erkan Oğur 11- Katil Olmak Müzik Düzenleme, E-Bow, Bendir – Erkan Oğur Piyano – Ozan Doğulu 12- Fırat Final Düzenleme, Vokal, Gitar, E-Bow – Erkan Oğur Klavye – Ozan Doğulu Söz, Müzik – İzzet Altınmeşe Tonmeisters; Cem Büyükuzun, Olivia Busson, Yunus Acar, Ufuk Çoban. Vurmalı çalgılar ise; Cenap Güngör, Ferruh Yarkın, Halil Yoruç, Mustafa Göral, Necdet Çolak, Nedim Yalnız, Zinnur Gerek.[10] Ödüller[değiştir | kaynağı değiştir] 1997 Bogey Ödülü, Almanya 1998 Festróia - Tróia Uluslararası Film Festivali, Altın Yunus, Portekiz 19. Sinema Yazarları Derneği Türk Sineması Ödülleri En İyi Film (Yavuz Turgul) En İyi Senaryo (Yavuz Turgul) En İyi Yardımcı Erkek Oyuncu (Melih Çardak) En İyi Müzik (Erkan Oğur) Kaynakça[değiştir | kaynağı değiştir] ^ http://boxofficeturkiye.com/film/2012096/eskiya.htm ^ "Türk sineması yükselişini sürdürüyor". NTVMSNBC. 10-01-08. http://arsiv.ntvmsnbc.com/news/432126.asp/. Erişim tarihi: 3 Aralık 2010.  ^ Eşkıya, 86 yılın gişe rekortmeni, Hürriyet URL son erişim tarihi: 13 Mart 2008. ^ Eşkıya, tahttan indi Milliyet 21 Mart 2001. ^ Türk sineması yükselişini sürdürüyor, NTVMSNBC URL son erişim tarihi: 13 Mart 2008. ^ Eşkıya'nın Oscar çıkarması, Hürriyet URL son erişim tarihi: 13 Mart 2008. ^ Eşkıya New York'ta, Hürriyet URL son erişim tarihi: 13 Mart 2008. ^ Eşkıya'nın pabucu dama atıldı Milliyet, 20 Şubat 2004. ^ IMDb Top 250 listesi. ^ Eşkıya - Soundtrack, Discogs URL son erişim tarihi: 11 Ekim 2016. Dış bağlantılar[değiştir | kaynağı değiştir] Vikisöz'de Eşkıya ile ilgili sözleri bulabilirsiniz. IMDb'de Eşkıya SinemaTürk'te Eşkıya