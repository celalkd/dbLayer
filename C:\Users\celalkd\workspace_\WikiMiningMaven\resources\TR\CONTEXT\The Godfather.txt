Başlığın diğer anlamları için Baba (anlam ayrımı) sayfasına bakınız. Baba The Godfather Yönetmen Francis Ford Coppola Yapımcı Albert S. Ruddy Senarist Roman: Mario Puzo Uyarlama: Mario Puzo Francis Ford Coppola Uyarlama Mario Puzo tarafından üretilen The Godfather adlı eser Oyuncular Marlon Brando Al Pacino James Caan Robert Duvall Richard S. Castellano Diane Keaton Abe Vigoda Sterling Hayden Talia Shire John Cazale John Marley Richard Conte Gianni Russo Al Lettieri Müzik Nino Rota Carmine Coppola Görüntü yönetmeni Gordon Willis Stüdyo Alfran Productions Dağıtıcı Paramount Pictures Cinsi Sinema filmi Türü Dram Renk Renkli Yapım yılı 1972 Çıkış tarih(ler)i 15 Mart 1972 2 Kasım 1973 Süre 175 dakika Ülke ABD Dil İngilizce, İtalyanca Bütçe 6.500.000$ Hasılat 245,066,411$ Devam filmi Baba II Resmî sitesi Vikipedi'nin kardeş projelerinden hakkında daha fazla bilgi edinin Vikisöz'de alıntılar Baba (İngilizce: The Godfather), Mario Puzo'nun yazdığı aynı adlı romandan uyarlanan, Francis Ford Coppola'nın yönettiği, Marlon Brando ve Al Pacino'nun başrollerini paylaştığı filmdir. Filmde ayrıca yardımcı rollerde James Caan, Robert Duvall, Diane Keaton, John Cazale vardır.[1] Filmin hikâyesi, II. Dünya Savaşı'nın bittiği yıl olan 1945'te başlar ve 10 yıllık bir dönemi kapsar. Film, New York'ta yaşayan güçlü bir İtalyan mafya ailesinin hikâyesini anlatır. Film gösterime girdiği andan itibaren çok ilgi görmüş, birçok kurum, enstitü ve derginin gelmiş geçmiş en iyi filmleri sıralamasında en üst sıralara yerleşmiştir. Kullanıcı oylarının baz alındığı IMDB.com'un en iyi 250 film listesinde 2. sıradadır. (Çok uzun bir süre 1. sırada kalan film temmuz 2008'de Shawshank Redemption'a birinciliği kaptırmıştır) Amerikan Film Enstitüsü'nün hazırladığı ve en iyi 100 amerikan filminin yer aldığı AFI's 100 Years... 100 Movies listesinde 1998 listesinde 3. 2007 listesinde ise 2. sıradadır. Film ayrıca En İyi Film, En İyi Erkek Oyuncu (Marlon Brando) ve En İyi Uyarlama Senaryo (Francis Ford Coppola, Mario Puzo) dallarında Oscar kazanmıştır. "Baba", 1990 yılında Amerika Birleşik Devletleri Kongre Kütüphanesi tarafından "kültürel, tarihi ve estetik olarak önemli" filmler arasına seçilerek ABD Ulusal Film Arşivi'nde muhafaza edilmesine karar verilmiştir.[2] İçindekiler 1 Konu 2 Yapım 3 Soy Ağacı 4 Ödüller 5 Filmin etkileri 6 Başlıca oyuncular 7 Video Oyunu 8 Ayrıca bakınız 9 Kaynaklar 10 Dış bağlantılar Konu[değiştir | kaynağı değiştir] Corleone ailesi, Don Vito Corleone'nin başında olduğu, suça dayalı bir örgüt kurmuş olan İtalyan asıllı meşhur bir ailedir. Aile, New York'daki diğer dört aileyle birlikte New York'un yeraltı işlerini yönetmektedir. Ancak Corleone ailesini diğerlerinden ayıran özelliği, Don Corleone'nin cebinde bozuk para gibi taşıdığı politikacılar ve yargıçlardır. Politikacılar ve yargıçlarla olan bu yakın ilişkileri diğer ailelerin açamadığı kapıları açabilmesini sağlamaktadır. İtalya ve New York'un en meşhur uyuşturucu üreticisi ve dağıtıcısı olan "Türk" lakaplı Solozzo, Don Corleone'den, ilişkilerini kullanarak kendisine yasal koruma sağlamasını ve 1 milyon dolar nakit para vermesini ister, karşılığında elde edilecek kârdan pay teklif eder. Teklife göre, ilk yıl Corleone Ailesi'ne kalacak olan para 3-4 milyon dolar civarında olacaktır. Ancak Don Corleone teklifi reddeder. Gerekçesi, iyi ilişkileri olsa da, Don Corleone'nin uyuşturucu işi ile bağlantısı olduğunu öğrenen siyasetçilerin ilişkilerini gözden geçirme gereği duyacak olmalarıdır. Don Corleone'ye göre politikacılar kumarı bir zaaf olarak görüyorlardır ama uyuşturucu pis iştir. Bunun üzerine arkasına Tataglia Ailesi'ni ve New York'ta polis şefi olan McClusky'i alan Solozzo, Don Corleone'yi vurdurtur. Ölümden son anda kurtulan Don Corleone'yi ve tüm aileyi kötü günler beklemektedir. Bu süreçte, fevri hareketleriyle bilinen, Don Corleone'nin en büyük oğlu Sonny ölecek, II. Dünya Savaşı'ndan kahraman olarak dönen en küçük oğlu Michael ise, daha önce aile işleriyle hiç ilgilenmediği ve bunu istemediği halde olayların akışı onu hikâyenin merkezine doğru itecektir. Ve New York'ta suç aileleri arasındaki savaş başlayacaktır... Yapım[değiştir | kaynağı değiştir] 1972 yılında gösterime giren film, daha önce birçok filmin senaryosunu yazmış ve yönetmiş olan Francis Ford Coppola tarafından yönetildi.Al Pacino'nun yerine ilk önceleri Sylvester Stallone ve Robert Redford düşünülmüştü.Paramount Picture Michael Corleone'yi oynaması için Robert Redford'u istiyordu ve Al Pacino'nun daha çok genç bir oyuncu olduğu için Francis Ford Coppola tarafından gözden geçirilmesini istiyordu. Ancak Coppola, İtalyan asıllı, Tony ödüllü Pacino'da ısrar ediyordu.Coppola,Michael Corleone rolünü (Al Pacino'yu kastedederek) "Bu rolü bu genç ve hırçın Sicilyalı delikanlıya vereceğim" diyerek Pacino'ya vermiştir. Nitekim Pacino efsanevi yönetmenin yüzünü kara çıkarmamıştır ve muhteşem bir oyunculukla Oscar'a aday olmuştur. Marlon Brando'ya En İyi Erkek Oyuncu Oscar'ı aldığı bu rolü oynaması için ağır bir yaşlandırma makyajı yapılmıştır ve Brando Don Vito Carleone'yi canlandırdığı sırada sadece 42 yaşındadır.[3] Coppola, 1970'te Patton filmi ile en iyi senaryo dalında Oscar kazanmıştı ama yönettiği filmler, büyük kitlelere ulaşamamıştı. Yapımcı firma Paramount Pictures başarılı olacağından emin olamadığı için film, 6 milyon dolar gibi oldukça düşük bir bütçeyle çekildi. Filmin çekimleri 29 Mart - 6 Ağustos 1972 tarihleri arasında yapıldı. Çekimler, Coppola ile Paramount Pictures arasındaki gerginlikle başladı. Bunun en büyük sebebi, Coppola'nın ısrar ettiği birçok harcamanın stüdyo tarafından gereksiz bulunması idi.Romanın yazarı Mario Puzo hem senaryoyu Coppola ile birlikte yazdı, hem de çekimlere katıldı. Film, 24 Mart 1972 günü[4] gösterime girdi ve ilk hafta 5,3 milyon USD gişe geliri elde etti. Toplamda ise 81,5 milyon USD'ye ulaştı. Yeniden gösterimlerle birlikte 1997 yılı itibariyle ABD'de 134 milyon USD, dünya çapında ise 245 milyon USD gişe geliri elde etti. Bu, gelmiş geçmiş tüm rekorların alt üst olması anlamına geliyordu. Film bu rekoru, 1975 yılında Jaws filmi tarafından geçilene kadar elinde tuttu. Soy Ağacı[değiştir | kaynağı değiştir]                                   İkiz Kız                                                                         Andrew                                                           Johhny Fontane       Frank                                             Antonio Andolini       Mother       Tom Hagen         Theresa                                                                 Victor                                                                         Paolo Andolini   Vito Corleone           Carmella               Michael Francis                                                                                                       Santino Corleone   Sandra   Federico Corleone     Constanzia Corleone             Carlo Rizzi                                                                         Applonia   Michael Corleone       Kay Adams                                                                                                                                               Anthony Corleone         Mary Corleone     Ödüller[değiştir | kaynağı değiştir] Baba filmi üç Oscar kazandı: En İyi Film En İyi Erkek Oyuncu - Marlon Brando (*) En İyi Uyarlama Senaryo - Francis Ford Coppola, Mario Puzo Film, ayrıca 8 ayrı dalda daha Oscar adayı oldu. Bunların dışında 5 Altın Küre, 1 Grammy ve birçok festivalden ödülle ayrıldı. (*) Brando, kendisine verilen En İyi Erkek Oyuncu Oscar Ödülü'nü ABD'nin, özellikle Hollywood'un kızılderililere karşı uyguladığı ayrımcılığı gerekçe göstererek reddetti. Filmin etkileri[değiştir | kaynağı değiştir] Bir Don Corleone repliği olan "Ona reddedemeyeceği bir teklif yapacağım", sinema tarihinin en çok gönderme yapılan repliklerinden biri haline geldi. Amerikan Film Enstitüsü'nün 2005 yılında yaptığı bir ankette, en çok hatırlanan 2. replik seçildi. Baba filmi, ardından çekilecek olan Baba 2 ve Baba 3 filmlerine önayak oldu. Bu filmler de Paramount Pictures stüdyolarında çekildi, Francis Ford Coppola tarafından yönetildi ve başrolünde Al Pacino oynadı. Başlıca oyuncular[değiştir | kaynağı değiştir] Oyuncu Oynadığı Karakter Marlon Brando Don Vito Corleone Al Pacino Michael Corleone James Caan Santino "Sonny" Corleone Robert Duvall Tom Hagen Diane Keaton Kay Adams Corleone Talia Shire Connie Corleone Rizzi John Cazale Fredo Corleone Gianni Russo Carlo Rizzi Richard Castellano Pete Clemenza Sterling Hayden Komiser Mark McCluskey Richard Conte Emilio Barzini Al Lettieri Virgil "Türk" Sollozzo Abe Vigoda Salvatore "Sally" Tessio Lenny Montana Luca Brasi John Marley Jack Woltz Al Martino Johnny Fontane Video Oyunu[değiştir | kaynağı değiştir] The Godfather: The Game 2006 yılında EA Games tarafından filmin oyun hakları satın alındı. Marlon Brando ölmeden önce onun sesi ve yüz hakları da satın alındı. Diğer oyuncularla yapılan görüşmeler sonucunda onlarla da anlaşmaya varıldı ve 20'den fazla karakter oyunu seslendirmeyi kabul etti. Sadece Al Pacino oyuna dahil olmadı. Oyunu EA Games filmde rol almış veya görev yapmış hiçbir kişinin yardımını almadan yaptı. Bu da oyuna büyük eksiklikler taşıdı. Ford Coppola bundan şikayet eden kişilerden biriydi. Yine de oyun 2006 yılında çıktı ve oyun sevenler tarafından ilgiyle karşılandı. Oyun EA Games'in istediği kadar satmadı. Bundan dolayı da yeni konsollar çıkartmaya devam edilerek oyuna dökülen para geri alınmaya çalışıldı. Oyuncuların en büyük şikayeti oyun üzerinde hiç emek sarfedilmediğinin görülmesiydi. Oyunda fazla detay yoktu ve oyun çabuk bitiyordu. Ancak EA Games'in şu an Godfather'a bir düzeltme paketi ya da yeni bir oyun üzerinde çalıştığı biliniyor.[kaynak belirtilmeli] Ayrıca bakınız[değiştir | kaynağı değiştir] Baba II Baba III Kaynaklar[değiştir | kaynağı değiştir] ^ "Baba". www.beyazperde.com. 31 Mayıs 2015 tarihinde kaynağından arşivlendi. http://web.archive.org/web/20150531091547/http://www.beyazperde.com:80/filmler/film-1628. Erişim tarihi: 5 Mayıs 2015.  ^ "National Film Registry" (İngilizce). en.wikipedia.org. 13 Ekim 2015 tarihinde kaynağından arşivlendi. http://web.archive.org/web/20151013160542/https://en.wikipedia.org/wiki/National_Film_Registry. Erişim tarihi: 11 Aralık 2009.  ^ "Baba Filmi Hakkında Muhtemelen Hiç Duymadığınız 20 Şey ve Az Bilinen Kamera Arkası Fotoğrafları". Sinemia ^ IMDB release info 06.11.2011 tarihinde erişilmiştir. (İngilizce) Dış bağlantılar[değiştir | kaynağı değiştir] IMDb'de The Godfather IMDb En İyi 250 Film Filmsite.org NNDB.com (Türkçe) Sinemalar.com profili ve fragman G T D Baba Filmler Baba I • Baba II • Baba III • Baba Efsanesi Kitaplar Baba • Sicilyalı • Baba Döndü • Baba'nın İntikamı Oyunlar The Godfather: The Game • Baba I • Baba II Aile Apollonia Vitelli-Corleone • Vito Corleone • Michael Corleone • Mary Corleone • Santino Corleone • Carmela Corleone • Don Ciccio • Fredo Corleone • Connie Corleone • Santino Corleone • Kay-Adams Corleone • Anthony Corleone • Vincent Corleone • Sandra Corleone • Corleone Ailesi Aile dostları Genco Abbandando • Willie Cicci • Luca Brasi • Pete Clemenza • Frank Pentangeli • Al Neri • Tommy Neri • Johnny Fontane • Paulie Gatto • Carmine Marino • Rocco Lampone • Tony Molinari • Sal Narducci • Ritchie Nobilio • Salvatore Tessio • Don Tommasino • Carlo Tramonti Aile düşmanları Hyman Roth • Emilio Barzini • Don Fanucci • Vincent Forlenza • Nick Geraci • Moe Greene • Joe Lucadello • Johnny Ola • Carlo Rizzi • Carmine Rosato • Louie Russo • Virgil Sollozzo • Anthony Stracci • Bruno Tartaglia • Philip Tartaglia • Jack Woltz • Joey Zasa • Don Altobello • Momo Barone Diğerleri Amerigo Bonasera • Pat Geary • Cardinal Lamberto • Lucy Mancini • Danny Shea • Mickey Shea • Billy Van Arsdale • Aldo Trapani • Albert Volpe Müzik Baba (albüm) • Baba Bölüm II (albüm) • Baba Bölüm III (albüm) Muhtelif Francis Ford Coppola • Corleone • Mario Puzo • Nino Rota • Edward Falco G T D En İyi Film Akademi Ödülü (1961-1980) Batı Yakasının Hikâyesi (1961) · Arabistanlı Lawrence (1962) · Tom Jones (1963) · Benim Güzel Meleğim (1964) · Neşeli Günler (1965) · Her Devrin Adamı (1966) · Gecenin Sıcağında (1967) · Oliver! (1968) · Geceyarısı Kovboyu (1969) · General Patton (1970) · Kanunun Kuvveti (1971) · Baba (1972) · Belalılar (1973) · Baba II (1974) · Guguk Kuşu (1975) · Rocky (1976) · Annie Hall (1977) · Avcı (1978) · Kramer Kramer'e Karşı (1979) · Sıradan İnsanlar (1980) Tam liste · (1928–1940) · (1941–1960) · (1961–1980) · (1981–2000) · (2001–günümüz)