Üç Maymun Yönetmen Nuri Bilge Ceylan Yapımcı Zeynep Özbatur Senarist Ebru Ceylan Ercan Kesal Nuri Bilge Ceylan Oyuncular Yavuz Bingöl Hatice Aslan Ahmet Rıfat Şungar Ercan Kesal Cafer Köse Gürkan Aydın Görüntü yönetmeni Gökhan Tiryaki Kurgu Ayhan Ergürsel Bora Gökşingöl Nuri Bilge Ceylan Cinsi Sinema filmi Türü Dram Renk Renkli Yapım yılı 2008 Çıkış tarih(ler)i 16 Mayıs 2008 (Cannes Film Festivali) 24 Ekim 2008 (Türkiye) Süre 109 dakika Ülke Türkiye Dil Türkçe Diğer adları Three Monkeys Resmî sitesi Üç Maymun, 2008 Türkiye - Fransa - İtalya ortak yapımı Nuri Bilge Ceylan filmidir. Yönetmenin Uzak ve İklimler'den sonra Cannes Film Festivali'nin yarışmalı bölümüne kabul edilen üçüncü, toplamda ise beşinci uzun metrajlı filmidir. Başrollerini Yavuz Bingöl, Hatice Aslan, Ahmet Rıfat Şungar ve Ercan Kesal'ın paylaştığı film, küçük zaafların büyük yalanları doğurmasıyla parçalanan bir ailenin, gerçeklerin üzerini örterek bir arada kalma çabasını anlatır. Filmin adı da, acı ve sorumluluklardan, gerçeği görmeyerek, duymayarak ve gerçekler hakkında konuşmayarak kaçmaya çalışan karakterlere göndermedir. Üç Maymun genel olarak, "üç maymunu oynamanın" gerçekleri ortadan kaldırıp kaldırmayacağını sorgular.[1] 61. Cannes Film Festivali'nde Altın Palmiye için yarışan ve Nuri Bilge Ceylan'a En İyi Yönetmen Ödülü'nü kazandıran film, 81. Akademi Ödülleri'nde Türkiye'nin yabancı dilde en iyi film dalında Oscar aday adayı olarak seçilmiş, ardından son 9 film arasında yer almayı başarmıştır.[2] Şu ana kadar son 9 film arasına alınan tek Türk filmidir. İçindekiler 1 Konusu 2 Oyuncular ve canlandırdıkları karakterler 3 Çekim öncesi, çekimler ve çekim sonrası 4 Ödül ve festivaller 4.1 2008 Cannes Film Festivali 4.2 Oscar 4.3 Diğer ödüller 5 Kaynaklar 6 Dış bağlantılar Konusu[değiştir | kaynağı değiştir] Yaklaşan genel seçimlerde bir muhalefet partisinden aday olan iş adamı Servet (Ercan Kesal), ıssız bir yolda olan ve ölüme yol açan bir trafik kazasının sorumluluğunu almamak için, o sırada araçta bulunmayan şoförü Eyüp’e (Yavuz Bingöl) para verip yalan söyleterek kendisinin yerine hapse girmeye ikna eder. Seçimde kaybeden Servet, hapisteki Eyüp'in karısı Hacer'le de (Hatice Aslan) ilişki kurar. Hacer'in durumu fark eden oğlu İsmail (Ahmet Rıfat Şungar), annesini suçlar. Bir yıl sonra hapisten çıkan Eyüp de olanları fark eder. İsmail ailenin "namusunu temizlemek" amacıyla Servet'i öldürünce Eyüp onun hapse girmesini önlemek için, daha önce patronunun kendisine yaptığı teklifi kimsesiz gariban bir gence yapacaktır.[3] Oyuncular ve canlandırdıkları karakterler[değiştir | kaynağı değiştir] Yavuz Bingöl - Eyüp Hatice Aslan - Hacer Ahmet Rıfat Şungar - İsmail Ercan Kesal - Servet Cafer Köse - Bayram Gürkan Aydın - Çocuk Çekim öncesi, çekimler ve çekim sonrası[değiştir | kaynağı değiştir] Önceki filmleri Koza, Kasaba, Mayıs Sıkıntısı, Uzak ve İklimler'de daha çok kendi aile üyelerini oynatan Ceylan, bu kez farklı bir kadroyla çalışmayı tercih etti. Ailenin oğlu İsmail'i, kendisi de Kartal'da filmin mekânlarına benzeyen bir çevrede büyümüş olan Rıfat Şungar canlandırdı. Nuri Bilge Ceylan, Şungar'la çalışmaya, karşılıklı oynadıkları bir deneme çekiminin ardından karar verdi. Film, İstanbul Üniversitesi Devlet Konservatuvarı mezunu olan yirmi beş yaşındaki oyuncunun ikinci sinema filmi oldu. Filmden bir karede Hacer (Hatice Aslan) ve Eyüp (Yavuz Bingöl). Hacer'i canlandıracak oyuncu için profesyonel ve amatör çok sayıda oyuncu araştırıldı. Sokaklardan ve kast ajanslarından pek çok kişiyle deneme çekimleri yapıldı. Bu arayışların sonunda, Ebru Ceylan'ın önerisi üzerine görüşülen Hatice Aslan'ın Hacer'i oynamasına karar verildi. Bu, 1986'da profesyonel olan Devlet Tiyatroları oyuncusu Aslan'ın ilk sinema deneyimi oldu.[4] Hacer'in kocası ve İsmail'in babası Eyüp'ü ise, şarkıcı ve oyuncu Yavuz Bingöl canlandırdı. Çekimler, 2007 yazı ve sonbaharında İstanbul'un Yedikule semtinde yapıldı ve toplamda yaklaşık iki ay sürdü. Ceylan'ın önceki filmi İklimler'in aksine, tüm çekim sonrası çalışmaları İstanbul'da tamamlandı. Şubat 2008'de, filmin henüz gösterime girmeden pek çok ülkeye satıldığı açıklandı. Fransa, İtalya, İngiltere ve İrlanda, İsviçre, Hollanda, Belçika, Lüksemburg, Yunanistan, Hindistan, Rusya ve Baltık ülkeleri bu ülkeler arasındadır.[5] Film ilk olarak 12 Eylül 2008'de Roma kökenli Bim Film aracılığıyla İtalya'da gösterime girdi. Ardından 29 Eylül'de Hindistan'da, 3 Ekim'de Tayvan'da ve 24 Ekim'de Türkiye'de gösterime girdi.[6] Ödül ve festivaller[değiştir | kaynağı değiştir] 2008 Cannes Film Festivali[değiştir | kaynağı değiştir] Film, Nuri Bilge Ceylan'ın önceki filmleri Uzak ve İklimler gibi Cannes Film Festivali'nin yarışmalı bölümüne kabul edildi. Böylece 61. Cannes Film Festivali'nde Altın Palmiye için yarışma hakkı elde etti. Cannes'da eleştirmenler için düzenlenen gösterimin ardından Türk eleştirmen Mehmet Basutçu, yönetmenin bu filmiyle Uzak'ı ve İklimler'i aştığını, "Nuri Bilge Ceylan sineması her geçen gün önemli aşamalar kaydediyor"[7] sözleriyle ifade etti ve filmin, yönetmenin "belki de en kişisel, en özgün filmi" olduğunu belirtti.[3] Vecdi Sayar da yönetmenin sinemasını her geçen gün daha yüksek bir noktaya getirdiğine dikkat çekerek, oyuncuların performansını övdü. Eleştirmenler, filmin festivalde ödül alabileceği görüşünü de dile getirdi.[7] Nuri Bilge Ceylan, 25 Mayıs gecesi yapılan ödül töreninde En İyi Yönetmen Ödülü'ne değer görüldü. Ceylan ödülünü alırken yaptığı konuşmada, "Bu ödülü birisine ithaf etmek istiyorum... Tutkuyla sevdiğim yalnız ve güzel ülkem Türkiye’ye..." ifadesini kullandı.[8][9][10] Oscar[değiştir | kaynağı değiştir] Üç Maymun, 2009 yılında verilecek olan 81. Akademi Ödülleri'nde yabancı film dalında Türkiye adına yarışmak üzere seçildi.[2] Bu dal için gönderilen 65 film arasından, ilk elemeyi geçen 9 film arasında yer aldı.[11][12] Ancak Akademi tarafından belirlenen beş film arasına giremedi ve Oscar adayı olamadı.[13] Diğer ödüller[değiştir | kaynağı değiştir] 2.Yeşilçam Ödülleri; 11 dalda ödül dağıtan ve Türkiyenin Oscar'ı olarak bilinen Yeşilçam Ödülleri'nde 8 dalda aday gösterilen film 6 dalda ödüle layık görüldü; En iyi film -kazandı- En iyi yönetmen -kazandı- En iyi senaryo -kazandı- En iyi erkek oyuncu En iyi kadın oyuncu -kazandı- En iyi yardımcı erkek oyuncu En iyi görüntü yönetmeni -kazandı- Genç yetenek özel ödülü -kazandı- 41.Siyad Ödülleri; 9 dalda aday gösterilen film 4 dalda ödül kazanmaya layık görüldü; En iyi sanat yönetimi En iyi kurgu -kazandı- En iyi görüntü yönetimi En iyi senaryo En iyi erkek oyuncu performansı En iyi kadın oyuncu performansı -kazandı- En iyi yardımcı erkek oyuncu performansı -kazandı- En iyi yönetmen -kazandı- En iyi film Osian's Cinefan Film Festivali En iyi yönetmen -kazandı- Haifa Film Festivali En iyi film(Golden Anchos) -kazandı- Asia Pasific Screen Awards; Asya'nın Oscar'larının verildiği festivalde Asya kıtasındaki tüm filmler incelenerek tıpkı Oscardaki gibi adaylar belli olur ve seçim yapılır. Bu Festival Nuri Bilge Ceylan'a Asya'nın Yönetmeni unvanını kazandırdı. En iyi yönetmen -kazandı- En iyi film (Tulpan kazandı) En iyi görüntü "Manaki Brothers" Film Camera Festivali Mosfilm Awards -kazandı- Special Mention(Özel Mansiyon) -kazandı- Kaynaklar[değiştir | kaynağı değiştir] Bu maddede gösterilmiş kaynaklar, kaynak gösterme şablonları ile düzenlenmelidir. ^ Üç Maymun - Story Nbcfilm.com. Erişim tarihi: 17.5.2008. ↑ 2,0 2,1 ‘Üç Maymun’, Oscar yolcusu, NTVMSNBC, 23 Eylül 2008, erişim tarihi: 26 Eylül 2008. ↑ 3,0 3,1 Cannes'da 'Üç Maymun' sesleri Radikal Gazetesi. Erişim tarihi: 17.5.2008. ^ ‘3 Maymun’u oynama, kendin ol! Radikal Gazetesi. Erişim tarihi: 17.5.2008. ^ Üç Maymun - News Nbcfilm.com. Erişim tarihi: 17.5.2008. ^ http://www.nbcfilm.com/3maymun/news.php?mid=2 ↑ 7,0 7,1 Türk eleştirmenlerden de ‘Üç Maymun’a övgü Ntvmsnbc.com. Erişim tarihi: 17.5.2008. ^ Cannes’da En İyi Yönetmen ödülü Ceylan’ın Ntvmsnbc.com. Erişim tarihi: 26.5.2008. ^ Best Director to Nuri Bilge Ceylan for "Three Monkeys" Cannes Film Festivali resmi sitesi. Erişim tarihi: 26.5.2008. ^ [1] Metin Çulhaoğlu'nun konuşmayla ilgili yorum yazısı ^ ’3 Maymun’, Oscar’da ilk elemeyi geçti Ntvmsnbc.com. Erişim tarihi: 15.1.2009. ^ Nine vie for foreign language Oscar Variety.com. Erişim tarihi: 15.1.2009. ^ Oscar adaylarına ‘Benjamin Button’ damgası Ntvmsnbc.com. Erişim tarihi: 23.1.2009. Dış bağlantılar[değiştir | kaynağı değiştir] Resmî site IMDb'de Üç Maymun Yönetmenin film ve Cannes Film Festivali ile ilgili söyleşisi - Gece Gündüz programı 16.5.2008, Ntvmsnbc.com. Ödüller Önce gelen: Dalgıç ve Kelebek En İyi Yönetmen Ödülü, Cannes 2008 Sonra gelen: - Önce gelen: Mutluluk En iyi film, Yeşilçam 2008 Sonra gelen: - Önce gelen: Özgü Namal En iyi kadın oyuncu, Yeşilçam 2008 Sonra gelen: - G T D Nuri Bilge Ceylan'ın yönettiği filmler Yönetmen Koza (1995) · Kasaba (1997) · Mayıs Sıkıntısı (1999) · Uzak (2002) · İklimler (2006) · Üç Maymun (2008) · Bir Zamanlar Anadolu'da (2010) · Kış Uykusu (2014) · Ahlat Ağacı (2017)